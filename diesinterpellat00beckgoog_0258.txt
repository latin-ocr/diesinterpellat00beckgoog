8

maximam partem causis statuebat, quam quae in codice civili definiendae erant3
ubi vero ita non accidit, veluti matrimonii ac divortii respectu, - libertatis amori,
quo Franco-Galli incensi erant, nimis repugnabant ecclesiae leges, quam utin con-
ficiendo Codice Napoleoneo magna earum vis esse potuisset13). —

Minime nunc id specto, ut omnium institutorum atque praeceptionum, quae in
Codice gallico continentur, originem singulatim ostendam3 quod si facerem, Vestra,
Spectatissimi Auditores, patientia amplius aequo abuterer. Quin orationem meam in
angustias ita compellam, ut gravissima tantum , quaeque adhuc neglecta fuerint,
premam.

Perlustrantes primum rationem et artem, qua singulae in Codice Napoleoneo
doctrinae ordinatae sunt, vix in dubium vocare possumus, quin ad imaginem Justiniani
Institutionum efficta sit. Codicis enim nostri liber primus de Jure statuens personarum
primi Institutionum libri instar de vario hominum statu, de matrimoniO, de patria po-

 

testate, aliis , tum in extremis literis de tutelis agit. Incipit secundus Napoleonei ·

Codicis nec non Institutionum Caesarem-um liber titulo „de rerum divisione““, quem,
variis acquirendi dominii modis pertractatis, sequuntur de servitutibus praecepta. Tertii
Codicis nostri atque Institutionum libri primus titulus est „de hereditatibus“; tum
in utroque de obligationibus agitur. Intercalatus vero est in Franco-Gallorum le-
gibus titulus de donationibus et testamentis, quae in Justiniani Institutionibus in se-
cundi libri fine pertractantur. Quartum librum Napoleoneo Codici deesse minime
mirabimini reputanteS, obligationum ex delicto doctrinam, qua ultimus Institutionum
liber incipit, ob minorem illarum in hodierno jure gravitatem cum aliis obligationum
figuris in tertium librum collatam, — de actionibus vero titulos, deficiente hodierni
temporis legibus actionum arte, omnino omissos esse. -

Verum jus romanum non solum argumenti dispositione, sed etiam ratione for-
mae, qua illud vestitum est, magnam ad conficiendum Codicem N apoleoneum vim babuit.
Sic, ut exemplis quae dixi probem, lex Gallica peculiari Romanis more inter jus et
possessionem distinguit, ad easque species saisinam juris germanici revocavit3
——tum discernit inter Jura in re et obligationes, inter in rem et in per-
sonam actiones14), quare multum errant qui affirmant, jus Franco-Gallorum

